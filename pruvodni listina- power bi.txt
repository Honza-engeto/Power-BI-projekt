------------------------------------
Stránka 1 – Vývoj mezd podle odvětví
------------------------------------

Tato vizualizace zobrazuje vývoj průměrných mezd v jednotlivých hospodářských odvětvích v České republice v průběhu let. Cílem je ukázat, zda rostou mzdy napříč všemi odvětvími rovnoměrně, nebo se v některých sektorech zvyšují výrazněji než v jiných.

Pomocí časového sliceru lze omezit zobrazené roky na konkrétní období. Uživateli je rovněž umožněn výběr konkrétních odvětví, díky čemuž lze porovnat např. vývoj ve státní správě a IT sektoru.

Z grafu je patrné, že:

dlouhodobě rostou mzdy téměř ve všech odvětvích,

nejvyšší dynamiku růstu vykazuje sektor Informačních a komunikačních činností,

naopak odvětví jako ubytování, stravování a pohostinství rostou pomaleji a často s výkyvy.

------------------------------
Stránka 2 – Vývoj cen potravin
------------------------------

Na této stránce je vizualizován stav a vývoj cen základních potravin v jednotlivých krajích České republiky.

Mapový vizuál umožňuje zobrazit prostorové rozdíly v cenách – čím větší kruh, tím vyšší cena vybrané potraviny v daném kraji. Lze jednoduše porovnat cenové hladiny mezi regiony, například mezi Prahou a Ústeckým krajem.

Sloupcový graf pod mapou umožňuje porovnání cen jednotlivých potravin (např. hovězí maso, jablka, chléb) pro zvolený rok a jednotku (kg, ks, l). Využitím filtrů vpravo může uživatel:

zvolit konkrétní rok,

vybrat produkt či typ jednotky,

případně filtrovat jen vybrané kraje.

Z dat vyplývá, že ceny potravin se napříč kraji často liší – Praha a Jihomoravský kraj mívají vyšší průměrné ceny než například Moravskoslezský nebo Ústecký kraj.

Z grafu je patrné, že potraviny dlouhodobě zdražují. Nejrychleji zdražují máslo a papriky.

----------------------------------
Stránka 3 – Vývoj mezd podle krajů
----------------------------------

Tato stránka se zaměřuje na vývoj průměrné hrubé mzdy v jednotlivých krajích České republiky napříč časem.

Sloupcový graf umožňuje okamžitý přehled rozdílů v úrovních mezd mezi kraji ve vybraném roce. Typicky platí, že:

Nejvyšší mzdy jsou dlouhodobě v Hlavním městě Praha,

Naopak nejnižší průměrné mzdy mívají kraje Karlovarský a Zlínský.

Na této stránce je možné interaktivně si nastavit:

konkrétní rok pomocí sliceru,

pohlaví – muž, žena, nebo obě pohlaví dohromady,

a také metodiku výpočtu – průměr nebo medián, čímž lze lépe pochopit vliv extrémních hodnot.

Pomocé těchto filtrů lze například snadno porovnat, zda se rozdíly v mzdách mezi muži a ženami v jednotlivých krajích zmenšují či zůstávají stabilní.

------------------------------------
4 – Kupní síla a dostupnost potravin
------------------------------------

Na této stránce je přehledně vizualizováno, kolik jednotek vybraných potravin si může člověk koupit z průměrné hrubé mzdy v daném roce. Tento přístup propojuje dvě klíčové proměnné projektu – vývoj mezd a ceny potravin – a umožňuje snadno posoudit, jak se mění reálná dostupnost základního zboží.

Sloupcový graf ukazuje vývoj dostupnosti vybraného produktu v čase – např. kolik litrů mléka nebo kilogramů chleba si mohl průměrný občan koupit v roce 2006 a kolik v roce 2018.

Uživatel si může zvolit:

typ produktu,

jednotku (např. kg, ks, l),

a také rok, případně si nastavit celkové období.

Vypočtená metrika Jednotek_na_mzdu bere v úvahu průměrnou mzdu a průměrnou cenu vybraného produktu v daném roce. Tento pohled názorně ukazuje, jak se vyvíjí kupní síla obyvatelstva, a dává odpověď na otázky typu:

Zdražuje produkt rychleji než rostou mzdy?

Zlepšuje se životní úroveň, nebo naopak stagnuje?

Výstupy ukazují, že u některých potravin (např. mléko) se dostupnost zvyšovala, zatímco u jiných (např. máslo) naopak výrazně klesala, což reflektuje změny v trhu i spotřebitelském chování.